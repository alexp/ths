\chapter{Istniejące rozwiązania}

  W poprzednim rozdziale nakreślono temat przewodni niniejszej pracy. Poru\-szono problem dostępności i użyteczności istniejących narzędzi wspomagających zarządzanie wymaganiami. Zaprezentowano także autorską koncepcję rozwiązania, mającego na celu usprawnienie procesu tworzenia specyfikacji wymagań użytkownika. 
  
  W tym rozdziale przeprowadzono analizę rynku oprogramowania wspierającego fazę analizy. W drugiej części rozdziału poruszono temat najistotniejszych problemów jakie posiadają istniejące narzędzia. 

  \section{Analiza rynku systemów wsparcia zbierania wymagań}

    Ilość aplikacji związanych z procesami inżynierii wymagań dostępnych na rynku jest ogromna. Zestawienie INCOSE Requirements Management Tools Survey \cite{Incose} zawiera podzbiór tych narzędzi, jednak opublikowana lista nie jest od dawna aktualizowana, oraz nie wprowadza żadnego rodzaju kategoryzacji. 

    Dostępne rozwiązania oferowane są w zasadzie w trzech różnych modelach. Najpopularniejszą ostatnio architekturą jest Software As A Service, czyli aplikacja internetowa zainstalowana na serwerach twórcy oprogramowania lub w infrastrukturze zewnętrznej firmy hostingowej. 
    
    Również klasyczne aplikacje okienkowe, które należy zainstalować na komputerze klienta nadal cieszą się dużą popularnością. Należy jednak zaznaczyć, iż często są to starsze systemy, nierzadko implementowane jeszcze przed popularyzacją zaawansowanych aplikacji webowych. Niektóre firmy oferują także platformy w architekturze klient-serwer, wymagające istnienia zarówno centralnego serwera - repozytorium w sieci jak i desktopowych aplikacji klienckich. W tej sekcji zostaną przedstawione i porównane wybrane aplikacje z każdej z trzech kategorii. 

    \subsection{Model SaaS (Software as a Service)}

      W ostatnim czasie, wraz z popularyzacją i rozwojem technologii internetowych znacznie wzrosły techniczne możliwości aplikacji dostępnych z poziomu przeglądarki internetowej. Tendencja ta sprzyja powstawaniu licznych rozwiązań, adresujących specyficzne problemy, często w obrębie ściśle określonego segmentu rynku. Jednym z przykładów takiego wąskiego segmentu mogą być np. aplikacje do zarządzania projektami online. Wśród popularnych rozwiązań znajdują się takie produkty jak basecamp.com unfuddle.com czy polski nozbe.com. Innym przykładem mogą być projekty wspierające proces rekrutacji (humanway.com, recruiterbox.com, jobvite.com). Na uwagę zasługują także systemy rezerwacji hoteli, pensjonatów i niezależnych pokoi i mieszkań jak airbnb.com, booking.com czy b\&b.com. 

      Naturalnie powyższe przykłady dotyczą tylko skrawka możliwych do pokrycia segmentów. W rzeczywistości, bardzo ciężko znaleźć wertykalny rynek, który jest niezagospodarowany serwisami, oferującymi różne podejścia do rozwiązania problemów z danej dziedziny. 

      Powodem takiego stanu rzeczy jest szeroko pojęta popularyzacja internetu oraz sukcesywne przenoszenie się do sieci firm tworzących oprogramowanie. Dystrybucja software'u w formule SaaS ma wiele zalet w stosunku do klasycznych aplikacji "desktopowych". W szczególności pominięty jest w tym przypadku proces rozprowadzania aplikacji do klientów za pomocą sieci stacjonarnych sklepów z oprogramowaniem, jak miało to miejsce w ciągu ostatniej dekady. Zaimplementowane rozwiązanie, jest gotowe do użycia z chwilą udostępnienia w internecie. Udostępnienie aplikacji na serwerach twórcy oprogramowania lub takich dostarczycieli usług jak Amazon Web Services czy Heroku, daje nieograniczone możliwości wprowadzania nowych funkcjonalności, poprawek i skalowania systemu. Z kolei monitorowanie zachowań klientów pozwala niemalże w czasie rzeczywistym odpowiadać na potrzeby użytkowników poprzez modyfikację i wdrażanie nowych funkcjonalności. 

      W związku z licznymi zaletami modelu SaaS, w internecie powstało wiele aplikacji próbujących zaadresować problemy związane z procesem zbierania i dokumentowania wymagań użytkownika. Do najciekawszych rozwiązań można zaliczyć gatherspace.com, accompa.com, requirementone.com, tracecloud.com czy Jama Contour (http://www.jamasoftware.com/contour/)
    
      Na potrzeby tej pracy zostały przedstawione funkcjonalności systemów Gatherspace oraz Tracecloud.

      \begin{figure*}[t]
        \centering
        \includegraphics[width=1.0\textwidth]{img/gatherspace_1.pdf}
        \caption{Gatherspace.com - business requirements}
        \label{fig:gatherspace_1}
      \end{figure*}

      \begin{figure*}[t]
        \centering
        \includegraphics[width=1.0\textwidth]{img/gatherspace_2.pdf}
        \caption{Gatherspace.com - software requirements}
        \label{fig:gatherspace_2}
      \end{figure*}

      \begin{figure*}[t]
        \centering
        \includegraphics[width=1.0\textwidth]{img/gatherspace_5.pdf}
        \caption{Gatherspace.com - dodawanie wymagania ze szczegółami}
        \label{fig:gatherspace_5}
      \end{figure*}

      \begin{figure*}[t]
        \centering
        \includegraphics[width=1.0\textwidth]{img/gatherspace_6.pdf}
        \caption{Gatherspace.com - tooltip ze szczegółami wymagania}
        \label{fig:gatherspace_6}
      \end{figure*}

      \begin{figure*}[t]
        \centering
        \includegraphics[width=1.0\textwidth]{img/gatherspace_7.pdf}
        \caption{Gatherspace.com - widok szczegółów wymagania}
        \label{fig:gatherspace_7}
      \end{figure*}

      \begin{figure*}[t]
        \centering
        \includegraphics[width=1.0\textwidth]{img/gatherspace_8.pdf}
        \caption{Gatherspace.com - widok szczegółów wymagania}
        \label{fig:gatherspace_8}
      \end{figure*}

      \begin{figure*}[t]
        \centering
        \includegraphics[width=1.0\textwidth]{img/gatherspace_9.pdf}
        \caption{Gatherspace.com - wymaganie przygotowane do druku}
        \label{fig:gatherspace_9}
      \end{figure*}

      \begin{figure*}[t]
        \centering
        \includegraphics[width=1.0\textwidth]{img/gatherspace_11.pdf}
        \caption{Gatherspace.com - dostępne raporty}
        \label{fig:gatherspace_11}
      \end{figure*}

      \subsubsection{Gatherspace}
        Gatherspace dzieli wymagania na biznesowe (business requirements) oraz funkcjonalne (software requirements). Dostępne są osobne widoki dla obu typów wymagań (Rys. \ref{fig:gatherspace_1}, \ref{fig:gatherspace_2}). Wymagania można katalogować w definiowane przez użytkownika pakiety, podobnie jak pliki w katalogach, w systemach operacyjnych. 

        Na Rysunku \ref{fig:gatherspace_2} przedstawiono widok listy wymagań funkcjonalnych. Dodawanie wymagań przebiega w prosty sposób. Po wpisaniu tytułu wymagania i zatwierdzeniu pola formularza, element zostaje dodany do listy bez przeładowania strony.

        Wymaganie może zostać dodane na dwa sposoby - podając jedynie tytuł lub wybierając opcję ,,Add with detail''. Wówczas pojawia się ,,popup'' umożliwiający dodanie zarówno treści jak i opisu wymagania (patrz Rys. \ref{fig:gatherspace_5}).

        Wymaganie posiadające opis, zaopatrzone jest w specjalną ikonkę po lewej stronie. Użytkownik wskazujący w to miejsce myszką może podejrzeć treść wymagania, bez konieczności otwierania jego szczegółów. Jest to dość przydatna funkcjonalność, pozwalająca szybko zapoznać się pobieżnie z wybranym elementem. Rysunek \ref{fig:gatherspace_6} zawiera zrzut ekranu prezentujący tę funkcjonalność. 
        
        Widok szczegółów wymagania jest dość prosty i przejrzysty (Rys. \ref{fig:gatherspace_7}). Do dyspozycji użytkownika jest formularz zawierający pola z parametrami, takimi jak m.in.: priorytet, status, poziom złożoności, pakiet do którego należy, przez kogo wymaganie zostało dodane oraz kto lub co jest źródłem wymagania.

        Dodawanie przypadków użycia jest wydzielone do osobnego widoku i funkcjonuje jako osobny zestaw formularzy (Rys. \ref{fig:gatherspace_8}). 

        Istnieje możliwość łączenia przypadków użycia poprzez wskazanie konkretnego wymagania w osobnym widoku, jednak system nie umożliwia łączenia tych artefaktów z poziomu edytora graficznego.

        Zarówno przypadki użycia jak i wymagania mogą zostać wyświetlone w formie przyjaznej do druku. Dla przykładu zamieszczono zrzut ekranu obrazujący jeden przypadek użycia przygotowany w tym formacie na Rys. \ref{fig:gatherspace_9}

        Dostępne w systemie raporty umożliwiają wyświetlenie i wydruk raportów dotyczących wymagań funkcjonalnych i niefunkcjonalnych, raport przypadków użycia oraz raport identyfikowalności (traceability report), umożliwiający przeanalizowanie związków pomiędzy wymaganiami a przypadkami użycia (patrz Rysunek \ref{fig:gatherspace_11}). 

        \pagebreak

        Koszt zakupu licencji na oprogramowanie Gatherspace to minimum 19\$ za miesiąc użytkowania. Co ciekawe, istnieje możliwość zakupu wersji oprogramowania, które zostanie zainstalowane w infrastrukturze klienta. Jest to interesujące rozwiązanie dla klientów korporacyjnych, dla których przechowywanie danych na zewnętrznych serwerach jest wykluczone z powodów bezpieczeństwa (np. banki). Jednak koszt zakupu takiej licencji, jak można przeczytać na stronie Gatherspace.com, to 4900\$ za instalację systemu. Dodatkowo firma żąda 295\$ miesięcznie za obsługę systemu. Biorąc pod uwagę zakres funkcjonalności oraz użyteczność systemu, są to ogromne kwoty, przewyższające, w ocenie autora, wartość dodaną wniesioną do organizacji wraz z wdrożeniem systemu Gatherspace.
         
        \begin{figure*}[t]
          \centering
          \includegraphics[width=1.0\textwidth]{img/tracecloud_1.pdf}
          \caption{Tracecloud - widok listy projektów}
          \label{fig:tracecloud_1}
        \end{figure*}

        \begin{figure*}[t]
          \centering
          \includegraphics[width=1.0\textwidth]{img/tracecloud_2.pdf}
          \caption{Tracecloud - ekran główny}
          \label{fig:tracecloud_2}
        \end{figure*}

        \begin{figure*}[t]
          \centering
          \includegraphics[width=1.0\textwidth]{img/tracecloud_3.pdf}
          \caption{Tracecloud - przegląd wymagań}
          \label{fig:tracecloud_3}
        \end{figure*}

        \begin{figure*}[t]
          \centering
          \includegraphics[width=1.0\textwidth]{img/tracecloud_4.pdf}
          \caption{Tracecloud - szczegóły wymagania}
          \label{fig:tracecloud_4}
        \end{figure*}

      \subsubsection{Tracecloud}
        
        Jak widać na Rys. \ref{fig:tracecloud_1} Tracecloud jest znacznie gorzej przygotowany od strony interfejsu użytkownika. Mimo tego jest bardziej skomplikowanym systemem, udostępniającym więcej funkcjonalności niż Gatherspace.

        Główny przegląd projektu zawiera tabelę z wyświetlonymi metrykami projektu. Można z niej odczytać ilość zaimplementowanych wymagań, ilościowe wyniki testów, przegląd zgłoszonych błędów i wartości liczbowe wymagań pogrupowane w poszczególne statusy. Po dokładnym przeanalizowaniu tabeli, można odczytać interesujące informacje na temat projektu, jednak użyteczność tego sposobu prezentacji danych jest bardzo niska. 

        Oprócz ilościowego przeglądu stanu projektu, użytkownik ma do dyspozycji menu i odnośniki do najważniejszych modułów systemu, takich jak wymagania biznesowe, funkcjonalne, scenariusze testowe i błędy.

        Przegląd wymagań opiera się o wykres ze statystykami oraz prostą listę (Rys. \ref{fig:tracecloud_3}), z kolei szczegóły wymagania zawierają informację o jego nazwie, priorytecie, właścicielu oraz opis. Dodatkowo twórcy umieścili moduł śledzenia umożliwiający połączenie wymagań biznesowych z funkcjonalnymi (Rys. \ref{fig:tracecloud_4}).
    
        Oprócz licznych raportów wyświetlanych w obrębie aplikacji, nie znaleziono funkcjonalności generowania dokumentu specyfikacji wymagań. 

        Tracecloud dostępny jest jako wersja ,,trial'' przez 6 miesięcy. Koszt wdrożenia waha się od 350\$ do 1000\$ za miesiąc użytkowania systemu w zależności od maksymalnej ilości obsługiwanych wymagań. Najtańsza licencja przewiduje obsługę do 5000 wymagań, podczas gdy wersja najdroższa - do 10tyś.

    \subsection{Aplikacje desktopowe}

      Model SaaS, mimo wszystkich swoich zalet, posiada również wady. Głównym powodem kontrowersji jest konieczność powierzenia danych biznesowych firmie udostępniającej narzędzie na swoich serwerach. Dla dużych korporacji, pilnie strzegących swoich tajemnic handlowych, takie rozwiązanie, może być nie do zaakceptowania ze względów bezpieczeństwa. Mimo potencjalnej możliwości uniknięcia kosztów budowy i utrzymania infrastruktury sprzętowo-software'owej ryzyko związane z brakiem kontroli nad powierzonymi danymi jest często zbyt wielkie. 

      W klasycznych aplikacjach okienkowych, odpowiedzialność w zakresie zabezpieczenia danych spoczywa na samej korporacji i jej pracowniku. Dzięki temu, nadal istnieje zapotrzebowanie na oprogramowanie instalowane na lokalnym dysku użytkownika. Przykładami takich aplikacji są m.in. DOORS czy Rational Requirements Composer.

      Rational Requirements Composer jest aplikacją dostarczaną przez firmę IBM. Dostępna jest wersja zbudowana na bazie platformy \emph{eclipse} jak również klient webowy, uruchamiany w przeglądarce internetowej na platformie IBM Jazz. Jest to potężne narzędzie wspierające kolaborację, śledzenie wymagań, audyty, raportowanie, graficzne modelowanie procesów biznesowych oraz zaawansowaną edycję dokumentów tekstowych. 

      Definiowanie wymagań w Rational Requriements Composer jest możliwe na wiele sposobów, m. in.: szablonowanie interfejsów, edycja tekstu, wykorzystanie story board'ów czy użycie wbudowanych w system kontrolek i gotowych szablonów.

      Przykładowy ekran definiowania wymagania umieszczono na Rysunku \ref{fig:rrc1}.

      \begin{figure*}[t]
        \centering
        \includegraphics[width=1.0\textwidth]{img/rrc-primary.png}
        \caption{Rational Requisite PRO - definiowanie wymagania. Źródło: jazz.net}
        \label{fig:rrc1}
      \end{figure*}

      Platforma umożliwia również modelowanie procesów biznesowych w języku BPML (Business Process Modeling Language) (Rysunek \ref{fig:bpml}).

      \begin{figure*}[t]
        \centering
        \includegraphics[width=1.0\textwidth]{img/visually-define.png}
        \caption{Rational Requisite PRO - definiowanie wymagania. Źródło: jazz.net.}
        \label{fig:bpml}
      \end{figure*}

      Zaawansowane narzędzia wspierające kolaborację, umożliwiają komunikację drogą elektroniczną, rewidowanie artefaktów, aktualizację statusów zadań i wiele innych funkcjonalności zaprezentowanych na Rysunku \ref{fig:colla}. Z kolei audyty i historia pozwalają na wspólne tworzenie i modyfikację dokumentów tekstowych na zasadzie śledzenia zmian podobnego do tego, znanego z pakietu MS Office (Rysunek \ref{fig:audit}).

      \begin{figure*}[t]
        \centering
        \includegraphics[width=1.0\textwidth]{img/review-and-collaboration.png}
        \caption{Rational Requisite PRO - kolaboracja. Źródło: jazz.net.}
        \label{fig:colla}
      \end{figure*}

      \begin{figure*}[t]
        \centering
        \includegraphics[width=1.0\textwidth]{img/audit-history.png}
        \caption{Rational Requisite PRO - historia zmian. Źródło: jazz.net.}
        \label{fig:audit}
      \end{figure*}

    \subsection{Platforma IBM .jazz}

      Platforma IBM Jazz zasługuje na osobną sekcję, ponieważ jest zintegrowanym, kompleksowym zestawem narzędzi i aplikacji dla przedsiębiorstw zajmujących się tworzeniem oprogramowania. Centrum zarządzania platformą Jazz jest serwer Jazz Team Server stanowiący repozytorium danych i ośrodek dowodzenia. Platforma składa się zarówno udostępnionych na serwerze usług sieciowych oraz aplikacji instalowanych lokalnie, łączących się ze zdalnym serwerem (tzw. rich-client applications). Ogólna architektura platformy została zaprezentowana na Rysunku \ref{fig:jts}. Interesującym rozwiązaniem w tym przypadku jest fakt, iż jazz.net stanowi swojego rodzaju szynę integracyjną, pozwalającą na korzystanie z istniejącego oprogramowania zainstalowanego na licznych komputerach klienckich. Komunikacja z aplikacjami klienckimi przebiega na bazie protokołu HTTP i webservice'ów RESTowych.

      \begin{figure*}[t]
        \centering
        \includegraphics[width=1.0\textwidth]{img/jts.png}
        \caption{Platforma jazz.net - Jazz Team Server. Źródło: jazz.net}
        \label{fig:jts}
      \end{figure*}

  \section{Problemy z istniejącymi rozwiązaniami}

      Analizując istniejące rozwiązania, nie można oprzeć się wrażeniu, że wszystkie przystosowane są do dużych, korporacyjnych projektów. Większość dostępnych aplikacji online stara się powielać funkcjonalności znane z produktów firmy IBM. W konsekwencji trudnym zadaniem jest znalezienie innowacyjnych elementów wśród dostępnych narzędzi. Pozytywnie wyróżniają się szczególnie ciężkie aplikacje desktopowe IBM wraz z platformą Jazz.net, jednak są to rozwiązania przystosowane do bardzo dużych projektów. Małe i średnie przedsiębiorstwa potrzebują prostszych, ,,lżejszych'' i bardziej dostępnych narzędzi. 

      Proces definiowania wymagań w niewielkich projektach jest w dużej mierze procesem twórczym. Często pojawienie się nowej potrzeby lub zmiany jest inicjowane z kilku heterogenicznych źródeł. W niewielkich projektach, gdzie często jedna osoba, lub mały zespół odpowiedzialny jest za przygotowanie specyfikacji, wymagania przybierają postać wiadomości email, rozmów telefonicznych, notatek ze spotkań i formalnych dokumentów. Zadaniem osoby lub zespołu odpowiedzialnego za budowę dokumentu specyfikacji, jest przefiltrowanie cząstkowych informacji oraz ekstrakcja i udokumentowanie niezbędnej wiedzy. Niestety żadne narzędzie (przynajmniej na razie) nie zastąpi skutecznie pracy człowieka w tym procesie, dlatego, należy pracować nad wyposażeniem analityków i projektantów systemów informatycznych w odpowiednie narzędzia, ułatwiające zadanie definiowania wymagań. 
