\chapter{Podstawy teoretyczne i omówienie koncepcji proponowanego rozwiązania}
  
  W poprzednim rozdziale opisano przykładowe narzędzia funkcjonujące na rynku oprogramowania do zarządzania wymaganiami. Opisano ich główne wady i zalety oraz przedstawiono najważniejsze problemy związane ze stosowaniem ich w praktyce.

  W tym rozdziale, zostaną opisane procesy inżynierii wymagań od strony teoretycznej. Zostanie również zwrócona uwaga na niezbędne elementy nowoczesnego systemu wspierającego pracę z wymaganiami. Na koniec rozdziału, przedstawiona zostanie koncepcja nowego narzędzia, będącego przedmiotem tej pracy.
  
  \section{Teoria inżynierii wymagań}
    
    Inżynieria wymagań (IW) jest dziedziną, na którą składają się wszelkie działania związane z odkrywaniem (elicitation), analizą (analysis), weryfikacją (validation) oraz zarządzaniem wymaganiami \cite{Somm06}. Dotyczy ona każdego systemu informatycznego, niezależnie od jego rozmiarów i jest jednocześnie jednym z najistotniejszych procesów w cylku życia projektu.

    IW dostarcza metodologii i narzędzi, służących do precyzyjnego określenia celu i zakresu projektu, poprzez identyfikację interesariuszy i ich potrzeb oraz udokumentowanie wyników w formie umożliwiającej ich analizę, komunikację oraz finalnie - implementację \cite{Nus00}. 

    \subsection{Proces wytwórczy oprogramowania a inżynieria wymagań}

      Kryzys oprogramowania na przełomie lat '60 i '70 XX wieku był katalizatorem do podjęcia prób usystematyzowania młodej wówczas dziedziny tworzenia systemów informatycznych. Był to okres popularyzjacji sprzętu komputerowego, powszechnego, dramatycznie rosnącego zapotrzebowania na programistów oraz nagłośnionych, wielkich porażek systemów informatycznych, jak katastrofa rakity kosmicznej Mariner 1. \cite{Brooks75}. Niedobór wykwalifikowanych programistów, zmusił korporacje do poszukiwań rozwiązania kryzysu oprogramowania. Literatura branżowa w tamtym okresie szybko przepełniła się głosami nawołującymi do poprawy zarządzania w projektach informatycznych. 
      Konferencja NATO dotyczącej inżynierii oprogramowania w roku 1968, ustalono 

      Do dzis większość systemów powstaje w chaotycznych warunkach, na zadach code and fix. Oprogramowanie powstaje bez dokładnej analizy, bazując często na krótkowzrocznych decyzjach. W przypadku małych przedsięwzięć, takie podejście, okazuje się nieźle sprawdzać jednak wraz ze wzrostem poziomu skomplikowania projektu, panowanie nad nim staje się coraz trudniejsze \cite{MFolw05, RWins70}
     
      Historycznie, problemy z oprogramowaniem i skutecznym dostarczaniem projektów pojawiły się z chwilą powstania samej dziedziny. 

      Zarówno w metodykach zwinnych (agile), jak i w ``tradycyjnych`` procesach wytwórczych takich jak model kaskadowy, w początkowym etapie projektu, kluczową rolę gra przygotowanie systemu od strony wymagań. 

      Z perspektywy inżynierii wymagań, przyjęty proces wytwórczy jest problemem drugoplanowym. Z uwagi na fakt, że nie jest możliwe rozpoczęcie modelowania ani implementacji systemu, bez wcześniejszej wiedzy w zakresie jego przeznaczenia i oczekiwanych funkcji, analiza i dokumentacja wymagań jest nieunikniona dla każdego projektu informatycznego. 

      * NIE JEST MOZLIWE ZLAPANIE WSZYSTKICH WYMAGAN NA POCZATKU PRACY NAD SYSTEMEM * - TAK MOWIA PRZECIWNICY KLASYCZNEGO PODEJSCIA KASKADOWEGO.    

      Różnice w podejściach, polegają na sposobie, w jaki procesy inżynierii oprogramowania przebiegają w danej organizacji oraz jakie stawiane są w tym zakresie wymagania. Dla przykładu ruch propagujący ``zwinne`` (agile) podejście do zarządzania projektami kładzie silny nacisk na wczesne włączenie klienta do testowania cząstkowych rozwiązań wypracowanych w bardzo wczesnych fazach projektu. W rezultacie, klient może otrzymać prototypowe elementy systemu, przedstawiające działające już rozwiązania. Dzięki takiemu podejściu, można iteracyjnie nanosić poprawki i weryfikować zgodność koncepcji, na podstawie informacji zwrotnych od klienta. 

      Jak wiadomo, wymagania mają tendencję do ewoluowania w czasie. Podejście iteracyjne powala ustalać z klientem wymagania, implementować je, a następnie, w kolejnej iteracji, dostosowywać do zmieniającej się rzeczywistości. Proces ten przebiega przez cały cykl życia projektu i nie kończy się z chwilą zakończenia fazy analizy. Przeciwnym podejściem, znanym z modelu kaskadowego (waterfall) [ref.] jest wyodrębnienie całej fazy jako pierwszego etapu cyklu życia projektu. Wówczas wszystkie wymagania muszą zostać zgromadzone, przeanalizowane, opisane i *zatwierdzone* na samym początku trwania projektu, przed przystąpieniem do modelowania i implementacji. O ile w przypadku projektów krytycznych, gdzie wymagania są niezwykle ściśle określone, historycznie takie podejście dawało zadowalające wyniki [ref.], o tyle w systemach niekrytycznych niesie to ze sobą ryzyko wysokich kosztów wprowadzania zmian, na późniejszych etapach projektu. Wynika to przede wszystkim z faktu, iż klient oraz członkowie zespołu zaczynają w coraz większym stopniu rozumieć dziedzinę problemu. W systemach krytycznych, takich jak np. oprogramowanie komputera pokładowego rakiety kosmicznej czy systemu zarządzania elektrownią procesy inżynierii oprogramowania przebiegają nadzwyczaj rzetelnie, w oparciu o liczne procedury kontroli jakości i poprawności. Dokładnie określone wymagania na początkowym etapie projektu, powoduje, że model kaskadowy się sprawdza. \cite{NasaSE} 

      Jak podaje Sommerville \cite{Somm06}, do dziedziny inżynierii wymagań możemy zaliczyć następujące pod-procesy:

      \begin{itemize} 
          \item studium wykonalności 
          \item gromadzenie i analiza wymagań
          \item weryfikacja wymagań
          \item zarządzanie wymaganiami
      \end{itemize}

      \subsubsection{Studium wykonalności (feasibility study)}

        Wg. Sommerville'a (2006), przy dużych projektach, w początkowym stadium powinno zostać przeprowadzone studium wykonalności. Podstawowym celem jego przeprowadzania jest udzielenie odpowiedzi na pytanie, czy należy kontynuować projekt. W trakcie tego etapu zwiększa się wiedza o dziedzinie problemu, a koncepcja systemu jest weryfikowana pod kątem celowości zastosowania w organizacji, wszelkich ograniczeń systemowych, a także sprzętowych. W modelu Rational Unified Process [ref.], studium wykonalności powinno zostać włączone do fazy rozpoczęcia projektu (inception phase).

        W niektórych przypadkach (szczególnie w dużych projektach krytycznych) studium wykonalności może zostać rozbudowane do pełnej analizy oceny ryzyka. Wówczas powinny zostać uwzględnione aspekty nietechniczne i administracyjne, np.: czy projekt ma przydzielony wystarczający budżet, jakie aspekty polityczne należy wziąć pod uwagę w trakcie definiowania wymagań, czy projekt może być wykonany w przyjętych ramach czasowych.

      \subsubsection{Gromadzenie i analiza wymagań}

        Gromadzenie wymagań jest procesem, na który składają się działania zmierzające do zgłębienia celu i moytwacji przyświecających budowie analizowanego systemu. W szczególności etap ten wiąże się z identyfikacją wszystkich wymagań, jakie musi spełnić system, aby osiągnąć sukces.
        
        Proces gromadzenia wymagań w języku angielskim nosi nazwę ``requirements elicitaion``. ``Elicitaion`` w dosłownym tlumaczeniu, oznacza ``wywołanie``, ``wydobycie``, ``ujawnienie``. W szczególności termin ``wydobycie`` jest bardziej adekwatny niż popularne w języku polskim ``gromadzenie`` czy ``definiowanie`` wymagań. Innymi słowy jest to proces komunikacji analityków z użytkownikami. 

        Głównymi technikami związanymi z pozyskiwaniem wymagań są: identyfikacja interesariuszy, gromadzenie faktów i informacji przy pomocy wywiadów, kwestionariuszy, list kontrolnych, warsztatów kreatywnych, burzy mózgów, map myśli (mindmapping), modelowania i prototypowania.
        
        Proces identyfikacji i opisu wymagań, jest w dużym stopniu procesem polegającym na długich i szczegółowych rozmowach, zadawaniu pytań, gromadzeniu dokumentacji, definiowaniu procesów i przewidywaniu przypadków użycia. Tak rozproszoną wiedzę twórcy oprogramowania muszą usystematyzować i "skompilować" w jeden, zwięzły dokument specyfikacji wymagań. Ze względu na wyzwania tego procesu, działania związane z tworzeniem dokumentu specyfikacji, przypominają żmudne wydobywanie szczątkowych informacji poprzez stopniowe odkrywanie rzeczywistych potrzeb użytkowników. Należy zatem pamiętać, iż pod terminem "gromadzenie wymagań" kryje się znacznie więcej niż zwyczajne spisanie ogólnej wiedzy w jednym miejscu.  

        W trakcie gromadzenia i analizy wymagań, niezbędna jest komunikacja ze wszystkimi interesariuszami projektu w celu sformułowania ogólnej wizji systemu. Analitycy pracują w tym czasie z interesariuszami nad identyfikacją wymagań systemu. Następnie, zgormadzone wymagania powinny zostać przetworzone oraz odpowiednio usystematyzowane. W końcu nadawane są im priorytety, rozwiązywane są konflikty, aby na końcu powstała specyfikacja wymagań systemu.

        Wymagania zwykle pochodzą z wielu heterogenicznych źródeł. Najwyższy priorytet zawsze powinien przysługiwać wymaganiom pochodzącym od klienta i użytkowników systemu. Jednak wpływ na specyfikację systemu mogą mieć również źródła zewnętrzne, takie jak niezależni eksperci z dziedzin obejmowanych przez projekt, uwarunkowania prawne i legislacyjne, czy ogólnie przyjęte standardy i procedury związane ze szczególnymi aspektami tworzonego systemu.

        Znaczna część wymagań stanowi wiedzę zdobytą w procesie przeprowadzania wywiadów z interesariuszami projektu. Z związku w powyższym, można wprowadzić uniwersalne uogólnienie, stwierdzając, że głównym narzędziem wykorzystywanym w procesie gromadzenia wymagań jest szeroko rozumiana komunikacja, zarówno werbalna, jak też graficzna i tekstowa. Wywiady przeprowadzane z interesariuszami mogą mieć formalny lub nieformalny przebieg, a stosowane w tym procesie narzędzia w dużej mierze zależą od poziomu skomplikowania projektu, wypracowanych metod i preferencji samych analityków. Oprócz klasycznych notatek sporządzanych w trakcie wywiadów z przyszłymi użytkownikami, stosuje się także ankiety pozyskania wymagań, mapy myśli, diagramy blokowe, analizę istniejących systemów i dokumentacji, burze mózgów, scenariusze przypadków użycia czy szablony (wireframes) i prototypowanie. 

        Dokumentem stanowiącym rezultat pracy nad gromadzeniem wymagań jest specyfikacja wymagań systemu. Standardem określającym proces tworzenia i strukturę tego dokumentu jest IEEE Guide for Developing System Requirements Specifications [ref.]. Wiele organizacji definiuje własne standardy i procesy, lepiej odpowiadające specyfice realizowanych projektów.

        Do procesu gromadzenia wymagań i narzędzi z nim związanych, autor powróci przy okazji opisu koncepcji proponowanego rozwiązania, w następnym rozdziale.

      \subsubsection{Weryfikacja wymagań}

        Celem procesu weryfikacji wymagań jest dowiedzenie, że koncepcja budowanego systemu odpowiada rzeczywistym potrzebom użytkowników. Jest to kluczowy proces inżynierii wymagań, ponieważ poprawa zidentyfikowanych na tym etapie problemów jest o rząd wielkości mniej kosztowna, niż późniejsze zmiany systemowe. Zdecydowanie łatwiej jest bowiem poprawiać projekt architektury opgrogramowania niż wprowadzać modyfikacje koncepcyjne w istniejącym już systemie. 

        Weryfikacja wymagań powinna być przeprowadzana na podstawie dokumentu specyfikacji wymagań systemu. Działania podejmowane w trakcie weryfikacji wymagań powinny uwzględniać przede wszystkim zasadność, bezkonfliktowość, kompletność, implementowalność i weryfikowalność wszystkich wymagań. Zasadność pozwala odpowiedzieć na pytanie, czy dane wymaganie rozwiązuje realny problem w systemie, potwierdzając tym samym celowość swojego istnienia. Ponieważ w trakcie gromadzenia wymagań przeprowadzane są wywiady z wieloma interesariuszami projektu, mającymi różne, często sprzeczne wymagania, konieczna jest weryfikacja spójności specyfikacji pod względem konfliktów. Zapewnienie bezkonfliktowości polega na takim sfomułowaniu wymagań w specyfikacji, aby żadne nie były ze sobą w sprzeczności. Kompletność jest weryfikacją dokumentu wymagań z perspektywy realizacji wszystkich porządanych funkcji. Wszystkie zdefiniowane wymagania muszą być realizowalne w określonym czasie, przy użyciu określonego sprzętu i opgrogramowania. W trakcie badania implementowalności, analityk skupia się na odpowiedzi na pytanie czy dane wymaganie jest w pełni realizowalne w rzeczywistych warunkach. Z kolei weryfikowalność ma na celu zapewnienie narzędzi, umożliwiających sprawdzenie i demonstrację poprawności działania zrealizowanego wymagania za pomocą metod empirycznych.

        Istnieje wiele narzędzi i metod, jakie można wykorzystać w procesie weryfikacji wymagań. Wyniki badania Boehem et al [ref.] Prototyping vs. Specifying dowodzą, że jedną ze skuteczniejszych metod prewencji przed definiowaniem błędnych wymagań jest metoda prototypowania. Badanie to polegało na podziale grupy studentów inżynierii oprogramowania na dwa zespoły. Celem obu zespołów była implementacja systemu o określonym zakresie. Jedna grupa korzystała z metody prototypowania. Ich konkurenci, natomiast, korzystali z podejścia zorientowanego na specyfikację. W rezultacie, grupa stosująca metodę prototypowania osiągnęła lepsze wyniki, w szczególności, w zakresie użyteczności interfejsu użytkownika i prostoty obsługi. W przeciwieństwie do podejścia opartego na samej specyfikacji, prototypowanie umożliwia wizualizację wymagań systemu, uniezależniając interpretację wymagania od wyobraźni odbiorcy. 

        Jednak, jak każda metoda, prototypowanie nie jest wolne od wad. Istnieje ryzyko, że prototyp, kładąc zbyt duży nacisk na pewne szczegóły, sprawi, że ogólna koncepcja systemu przestanie być wyraźnie dostrzegalna. Ponadto, wyzwaniem w przypadku prototypowania jest odpowiednia komunikacja z klientem. Klient musi dokładnie rozumieć specyfikę i cel tworzenia prototypu. Istnieje bowiem pokusa, aby pod naciskami klienta wykorzystać prototyp jako finalny produkt. W związku z powyższym, wśród wszystkich członków zespołu, niezbędna jest pełna świadomość faktu, iż prototyp, po spełnieniu swojej funkcji zostanie odstawiony, a doświadczenia z jego budowy posłużą jako informacje wejściowe do implementacj finalnego rozwiązania. Powstało wiele prac dotyczących prototypowania, jednak szczegółowe aspekty tego podejścia wykraczają stosunkowo daleko poza zakres tej pracy. Dla osób zainteresowanych metodą prototypowania, odsyłam do licznych prac i książek, w bibliografii. (?) [ref.] 

      \subsubsection{Zarządzanie wymaganiami}

        Niestety, specyfika projektów informatycznych, wiąże się z tym, że raz udokumentowane wymagania rzadko pozostają aktualne przez długi okres czasu. Wymagania są przedmiotem ciągłych zmian i niezbędne są narzędzia, których zadaniem będzie zarządzanie zmieniającymi się wymaganiami. W tym kontekście termin "zarządzanie wymaganiami" jest bardzo zawężony w stosunku do powszechnie rozumianej definicji zarządzania wymaganiami. Proces zarządzania wymaganiami należy rozpocząć w momencie powstania pierwszej wersji specyfikacji wymagań oprogramowania i utrzymywać do zakończenia projektu 

  \section{Czego należy oczekiwać od nowoczesnego systemu zarządzania wymaganiami?}
  \section{Ogólny opis rozwiązania}
  \section{System Reqmanager - opis}
